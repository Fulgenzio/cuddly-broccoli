Vernal

Mezz'elfo guerriero LN, liv 5 5d10, +2car +1for +1des

Background: Vernal è figlio di un elfo ed un'umana. Suo padre, un emissario straniero ospitato presso la famiglia per cui lavorava la madre, non ha riconosciuto il figlio, ma ha garantito alla madre il supporto economico per dare un futuro al bambino. La madre è una levatrice e bambinaia, che si occupava di badare ai figli di un casato nobile, i cui membri facevano parte del governo della città. Vernal è quindi cresciuto in un ambiente di elevata estrazione sociale, e fin da piccolo ha lavorato per la famiglia che gli dava una casa. Intorno all'età di 7 anni, si è guadagnato il favore del capostipite della famiglia, il quale lo ha preso sotto la sua ala come paggio, ed in seguito scudiero. Il ragazzo mostrava interesse verso la vita marziale, e su consiglio ed aiuto del suo signore, Telperion III Asmont, ha iniziato il suo addestramento militare presso l'accademia militare della città. Terminati gli studi si è arruolato nella milizia cittadina, dove in breve tempo è stato promosso ad ufficiale. Il lavoro di guardia ed occasionalmente di soldato però gli stava stretto, ed all'età di 22 anni ha deciso di lasciare la città ed avventurarsi nel mondo. Gli studi all'accademia ed il lavoro nella milizia hanno lasciato al giovane Vernal un profondo senso dell'onore e della giustizia, che lo hanno portato a diventare un cacciatore di taglie di discreto successo. 