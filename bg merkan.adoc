Merkan Val, 36 anni, è un gioielliere ed orafo, proprietario di una bottega in cui realizzava le sue creazioni, oltre a vendere occasionalmente oggetti magici. Amante del lusso e non è sposato, né ha figli. Due anni prima di imbarcarsi per quest'avventura (?), la sua bottega, assieme a buona parte della città in cui viveva, andò a fuoco. Nel tentativo di mettere in salvo il lavoro di una vita, venne avvolto dalle fiamme. Fu soccorso e portato nella casa di cura cittadina, dove rimase per un paio di mesi; durante questa degenza, vide più volte una donna bellissima, vestita in seta ed oro, con gioielli che ricordavano teschi. La vide poggiarsi al capezzale di molti sofferenti, e carezzarli, dando loro la morte. Iniziò a temere la donna, pur essendone terribilmente affascinato ed attratto, e col passare delle settimane notò un cambiamento nei suoi confronti. La donna iniziava a notarlo, a volte vedeva chiaramente che lei lo stava guardando, ma in un modo diverso rispetto agli altri; non c'era compassione nel suo sguardo, ma una fierezza che aumentava di giorno in giorno, simile a quella di una madre che vede il figlio superare degli ostacoli apparentemente insormontabili. L'ultima volta che la vide, la donna si avvicinò a lui, sorridente, come soddisfatta di vederlo sopravvivere, e gli poggiò la mano sul viso. Merkan, paralizzato da un misto di paura ed adorazione verso la donna, non morì quel giorno, ed il successivo, uscì dalla casa di cura sulle sue gambe. Sentiva una nuova fiamma bruciare dentro di se, una passione più grande di quella per il suo lavoro, ed un desiderio di sapere di più, e questo desiderio lo spinse a passare innumerevoli ore sui libri e manoscritti, nel tentativo di identificare la donna delle sue visioni. La sua ricerca però portò dei frutti; capì infatti che la donna che vide durante il suo periodo di guarigione, era una delle emissarie di Wee Jas, dea della morte e della magia, inviata probabilmente a causa del gran numero di vittime che l'incendio aveva reclamato. Capì che era stato risparmiato per dedicarsi a lei, e con i suoi ultimi averi si mise in cammino verso il suo tempio più vicino. Nonostante fosse rimasto in vita però, le fiamme hanno lasciato il loro segno sul suo corpo: la testa, ora priva di peli e capelli, recava i segni delle ustioni, così come le mani, le braccia e buona parte del busto. La pelle, esposta alle intemperie faceva male, oltre a procurargli occhiate da chiunque incontrasse sulla strada. Iniziò quindi a viaggare avvolto in un pesante mantello, e con la testa ed il volto fasciati di stracci. Queste protezioni spartane però non lo si addicevano all'immagine della dea che si era fatto, tramite la sua aralda. Fermandosi da un amico con cui aveva imparato l'arte del plasmare i metalli, realizzò una maschera in bronzo, che decorò con incisioni. Giunto al tempio, raccontò della sua "chiamata", e della visione che aveva avuto della dea, e venne accettato come accolito del tempio. I primi mesi al tempio della Dama di Acciaio furono trascorsi prendendosi cura dei morti delle catacombe del tempio, ed ascoltano sermoni sulla dea, lezioni che avrebbe dovuto imparare per poi trasmettere ai futuri accoliti. Col passare dei mesi, i suoi compiti all'interno del clero divennero più "importanti", e gli venne concesso di studiare la magia. Quando, dopo un anno di studi, fu in grado di lanciare il suo primo incantesimo, iniziò ad accompagnare il suo mentore fuori dal tempio, ad officiare cerimonie funebri. dopo altri 8 mesi, ebbe l'onore di officiare egli stesso un funerale, per un proprietario terriero locale. La cerimonia inoltre lo fece avanzare al rango di chierico: ora poteva lanciare incantesimi liberamente, e donare la morte a chi la volesse, cosa che ebbe l'occasione di fare poco prima di partire. Un vecchio capitano, ormai solo e malato, chiese al tempio di porre fine alla sua vita. Merkan, imitando quello che aveva visto fare alla donna anni prima, poggiò la mano sulla fronte dell'uomo, recitò una breve preghiera, ed il capitano non fu più. Con il favore della Dea, aveva preso una vita. La sua iniziazione era conclusa. Ufficialmente un chierico, avrebbe dovuto prendere sotto di se un accolito, come fu per lui, ma le voci che giungevano al tempio dalla città di Pyros, rafforzarono la sua convinzione che la Dea Stregona l'avesse scelto per un motivo, e lo spinsero verso la città a scoprire di più.